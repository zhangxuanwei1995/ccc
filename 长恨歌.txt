汉皇重色思倾国,御宇多年求不得.
杨家有女初长成,养在深闺人未知.
天生丽质难自弃,一朝选在君王侧.
回眸一笑百媚生,六宫粉黛无颜色.
春寒赐浴华清池,温泉水滑洗凝脂.
侍儿扶起娇无力,始是新承恩泽时.
云鬓花颜金步摇,芙蓉帐暖度春宵.
春宵苦短日高起,从此君王不早朝.
承欢侍宴无闲暇，春从春游夜专夜。
后宫佳丽三千人，三千宠爱在一身。
